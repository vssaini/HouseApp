הסכם רשיון להפעלת התוכנה - ניהול ועד בית
הפעלת התוכנה ע"י המשתמש מהווה אישור הסכמה לתנאי ההסכם המופיעים להלן.
בכל-מכל-כל, הספק מצהיר כי הוא מחזיק כדין במלוא הזכויות למתן הרשאות שימוש במוצרי התוכנה הידועים בשם ניהול ועד בית (להלן "המוצרים"), וכי יש בידיו את הזכות המלאה להעניק ללקוח הרשאת שימוש בהם ושירותי פיתוח ואחזקת תוכנה. בכל מקרה של נזק או הוצאה שייגרמו ללקוח עקב תביעה בנוגע להפרת זכות של קניין רוחני במוצרים, ישפה הספק את הלקוח, ובלבד שהלקוח הודיע לספק במועד על כל טענה, דרישה או תביעה בנדון. הספק מעניק ללקוח הרשאת שימוש בעותק אחד במהדורה העדכנית של המוצרים, וזאת לשימושו העצמי של הלקוח בלבד על גבי מחשב יחיד בחצרי הלקוח. ההרשאה היא אינה ייחודית, בלתי ניתנת להעברה ובלתי מוגבלת בזמן. הלקוח לא יהיה רשאי למסור/להעביר את המוצרים לצד שלישי כלשהו, לא יהיה רשאי להעתיק אותם ולא יהיה רשאי לעשות בהם הנדסה חוזרת. בתמורה להרשאת השימוש במוצרים כאמור לעיל, ישלם הלקוח לספק סכום שייקבע בזמן השכרה או הרכישה של המוצר וזאת לא יאוחר מהתאריך שייקבע בחוזה ההסכם עם הלקוח. הסכום שישולם יכלול שירותי תחזוקת תוכנה למשך שניים עשר חודש החל ממועד חתימת הסכם זה (להלן "תקופת האחריות"). הלקוח יהיה רשאי להזמין מהספק מעת לעת לפי צרכיו שירותי פיתוח תוכנה של התאמות ושינויים, וזאת במחיר שיקבע ע"י הספק לכל שעה אותה ישקיע הספק. לאחר תום תקופת האחריות, יהיה הלקוח רשאי להאריך את משך שירותי התחזוקה ביחידות של שניים עשר חודש בכל הארכה, וזאת עד לתום שלוש שנים ממועד חתימת הסכם זה. הספק מצדו לא יהא רשאי שלא להאריך את תקופת ההסכם במשך שלוש השנים האמורות, אלא בהסכמת הלקוח. שירותי תחזוקה לשנים נוספות יהיו כפופים להסכמת שני הצדדים. מחיר שירותי תחזוקת התוכנה לכל תקופה של שנה החל מתום השנה הראשונה, יהיה על פי סכום שהספק יקבע אשר ישולמו על ידי הלקוח מראש לכל שנה. שירותי התחזוקה יכללו תיקון שגיאות, תקלות ו"באגים" במוצרים, תמיכת דואר אלקטרונית לגבי אופן השימוש במוצרים, וכן אספקת והתקנת מהדורות/גרסאות חדשות של המוצרים ככל שיפותחו כאלה לכלל הלקוחות. הלקוח לא יהא מחויב להתקין ולהשתמש בכל מהדורה/גרסה חדשה, ואולם לצורך קבלת מלוא שירותי התחזוקה, יהא עליו לעבוד בכל עת עם הגרסה האחרונה של המוצרים או עם הגרסה שלפני האחרונה. מרכז התמיכה של הספק יקבל קריאות שירות בימים א' עד ה' בדואר אלקטרוני בלבד. שירותי האחזקה אינם כוללים תקלות שיגרמו כתוצאה מהתקנה ו/או הפעלת התוכנה שלא בהתאם להוראות הפעלה שנמסרו ללקוח על ידי הספק, או כתוצאה משינוי התוכנה על ידי לקוח או מי מטעמו שלא באישור הספק. תנאי התשלום על פי הסכם זה (הרשאה, פיתוח ותחזוקה), יהיו במזומן ביום ההשכרה או המכירה של התוכנה. על כל פיגור בתשלום תחול ריבית פיגורים בגובה ריבית חח"ד על חריגה מתקרת הרשאה בבל"ל. הספק לא יהיה אחראי לנזקים עקיפים או תוצאתיים מסוג כלשהו אשר ייגרמו עקב השימוש במוצרים, עקב תקלות במוצרים או עקב אי השימוש בהם. חובות הספק לנזקים ישירים מכל עילה שהיא לא תעלה על סך כל התשלומים אותם שילם הלקוח לספק בפועל במסגרת הסכם זה ב- 12 החודשים הקודמים לאירוע גורם הנזק. סמכות השיפוט הייחודית לעניין הסכם זה וכל הנובע ממנו נתונה לבתי המשפט המוסמכים בתל אביב. טרם הפנייה לערכאות ינסו הצדדים לפתור כל מחלוקת בדרך של גישור בעזרת מגשר מוסמך. הסכם זה ממצה את כל המוסכם בין הצדדים בנוגע לנשוא ההסכם, וכל הצעה או הסכמה קודמים בנדון בין בעל פה ובין בכתב בטלים ומבוטלים. כל שינוי של הסכם זה יעשה אך ורק בכתב, במסמך החתום על ידי שני הצדדים. כתובות הצדדים בכל הנוגע להסכם זה הן כאמור במבוא להסכם או כל מען אחר עליו תבוא הודעה מתאימה בכתב. 
